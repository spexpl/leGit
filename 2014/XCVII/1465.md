# UCHWAŁA NR XCVII/1465/14 RADY MIASTA KRAKOWA
z dnia 20 lutego 2014 r.

**w sprawie: budżetu obywatelskiego miasta Krakowa.**

Na podstawie art. 5a  Ustawy z dnia 8 marca 1990 r. o samorządzie gminnym  (tekst jednolity: Dz. U. z 2013 r. 
poz. 594 ze zmianami) Rada Miasta Krakowa uchwala, co następuje: 

§ 1. Ustala  się  szczegółowe  zasady  i tryb  realizowania  przez  Prezydenta  Miasta  Krakowa  budżetu obywatelskiego  w formie  Regulaminu  budżetu  obywatelskiego  miasta  Krakowa  stanowiącego  załącznik  do 
niniejszej uchwały.
§ 2. Na  budżet  obywatelski  miasta  Krakowa  przeznacza  się  środki  finansowe  wyodrębnione  na  ten  cel w budżecie Miasta Krakowa oraz Wieloletniej Prognozie Finansowej. 
§ 3. Wykonanie uchwały powierza się Prezydentowi Miasta Krakowa 
§ 4. Uchwała  wchodzi  w życie  po  upływie  14 dni  od  dnia  jej  ogłoszenia  w Dzienniku  Urzędowym Województwa Małopolskiego. 
 
*Wiceprzewodniczący Rady*
*Miasta Krakowa*
